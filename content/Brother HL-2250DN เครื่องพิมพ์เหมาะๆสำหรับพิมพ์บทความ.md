Title: Brother HL-2250DN เครื่องพิมพ์เหมาะๆสำหรับพิมพ์บทความ 
Date: 2012-08-14 13:36:54
Tags: printer 
Slug: Brother HL-2250DN เครื่องพิมพ์เหมาะๆสำหรับพิมพ์บทความ 


เร็วๆนี้ซื้อเครื่องพิมพ์มาใหม่ <a href="http://welcome.brother.com/sg-en/products-services/printers/hl-2250dn.html">Brother HL-2250DN</a> ปกติที่พิมพ์คือเอกสารงานวิจัยเป็นส่วนใหญ่ ไม่พิมพ์รูป ไม่พิมพ์หน้าเว็บ เหตุที่เลือกรุ่นนี้เพราะเหตุผลดังนี้
<ul>
	<li>เป็นเครื่องพิมพ์ Laser หมึกไม่แข็ง รุ่นนี้เป็นขาวดำ (ถ้า laser สีราคากระโดดสูงมาก)</li>
	<li>เป็น network printer คือมี IP เป็นของตัวเอง ไม่ต้องต่อกับคอมเครื่องไหน แค่มี local network ก็พอ</li>
	<li>มีระบบ Duplex คือพิมพ์สองหน้าอัตโนมัติ ถ้าไม่มีจะต้องมากลับกระดาษเองถ้าอยากพิมพ์สองหน้า</li>
	<li>หามาว่าราคาหมึกไม่แพง คิดแล้วเฉลี่ยประมาณ 0.9 บาทต่อแผ่น (รวมราคาดรัมเข้าไปด้วย ดรับหนึ่งอันพิมพ์ได้ประมาณ 12000 แผ่น)</li>
	<li>ราคาเครื่องไม่แพงมาก ซื้อมา 3990 บาท</li>
	<li>มี driver สำหรับ Linux จริงๆเครื่องเข้าใจ <a href="http://en.wikipedia.org/wiki/Printer_Command_Language">PCL6</a> ถ้าใช้ Linux แค่เลือกรุ่นประมาณว่า "Generic PCL 6/PCL XL Printer" ก็ใช้ได้แล้ว ไม่ต้องระบุชื่อรุ่นอะไรด้วยซ้ำ ลงง่ายมาก</li>
</ul>
ซื้อมาใช้ได้ดี มีหน้าเว็บเพื่อจัดการเครื่องพิมพ์ให้พร้อม มีสถิติต่างๆเช่นพิมพ์ไปแล้วกี่หน้า หมึกเหลือเท่าไหร่เป็นต้น ถูกใจมาก เสียจุดเดียวคือมันไม่มีสี แต่ไม่เป็นไรพิมพ์บทความยังไงตัวหนังสือก็เยอะกว่ารูป ก็ถือว่าสมราคาแล้ว

ใครใช้ Ubuntu 12.04 ตอนลงมันจะพยายาม detect ให้เอง แต่ location จะเป็น node ID ซึ่งใช้การไม่ได้ ไม่รู้ทำไมถึงขึ้นแบบนั้นมา ให้ลง CUPS แล้วเข้าหน้าเว็บของ CUPS <a href="http://localhost:631/admin">http://localhost:631/admin</a> แล้ว add printer เอง แล้วใส่ IP เอง จะใช้ได้

&nbsp;
