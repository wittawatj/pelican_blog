Title: เรื่องของ MySQL Server 5.0.51a บน Hardy Heron 
Date: 2008-05-13 02:42:00
Tags:  
Slug: เรื่องของ MySQL Server 5.0.51a บน Hardy Heron 


เมื่อวานเพิ่งได้คอมจากอาจารย์ซูโม่เพื่อเอามาทำเป็น server พอได้มาก็ลบแล้วลง Ubuntu 8.04 (Hardy Heron) แบบ server ทันที<br /><br />ลงเสร็จก็ลง MySQL, PHP, phpmyadmin, Apache อะไรพวกนี้ไปตามปกติ แล้วเราก็ใช้ phpmyadmin เพิ่ม user ของ MySQL ตามปกติที่เคยทำ user ที่เพิ่มไปใช้ชื่อว่า th<br /><br />ปัญหาเกิดตอนจะ login เข้า MySQL ทาง command line อะนะ ก็พิมพ์ mysql -u th -p แล้วมันก็ขึ้นมาให้ใส่รหัสผ่านเราก็ใส่ไป ปรากฏว่ามันบอกว่ารหัสผิด....ก็งง เราก็พิมพ์ถูกนะ ไหนลอง mysql -u root -p ดิ๊ พอใช้ root เข้ามันยอม อ้าว...งงอีก ทำให้เราคิดไปต่างๆนานา ลองแล้วลองอีกก็ไม่ได้ เสียเวลาไปมาก สุดท้ายทนไม่ไหว ลองพิมพ์มั่วเลย คือ mysql -u ksdcmndk  ปรากฏว่ามันให้เข้า.... อันนี้งงหนักกว่าเก่าอีก<br /><br />เข้ามาได้ก็ดีแล้ว เลยลอง show databases; มันขึ้นมาแค่อันเดียว นั่นก็คือดาต้าเบสของ  MySQL เอง ทำให้นึกได้ว่านี่เป็น guest user (คือ user ที่ไม่มี ชื่อแล้วก็ไม่ต้องมี password แต่จะทำอะไรไม่ได้ แต่เข้ามาดูข้อมูลได้นิดๆ) นี่เอง แล้วก็เลยสรุปได้ว่า ที่พิมพ์ mysql -u ksdcmndk  แล้วมันให้เข้าก็เพราะมันถือว่าเรากำลังหมายความเหมือนกับ mysql เฉยๆ ไม่มี -u มันก็เลยให้เข้ามาเป็น guest ซึ่งรวมไปถึง mysql -u th ด้วย มันก็เข้ามาเป็น guest<br /><br />คำถามคือ ทำไมมันให้ความสำคัญกับ guest มากกว่า user จริงๆละ ? ที่ผ่านๆมาทำมาหลายรอบไม่เห็นเจอแบบนี้เลย ไม่รู้จะทำไง กำลังรีบๆด้วย เลยลบเจ้า guest user ที่ว่านี่ออกหมดเลย ต่อไปก็เข้า mysql โดยไม่ใช้ user ไม่ได้ แต่เราไม่สนใจอยู่แล้วนี่ สุดท้ายมันใช้ได้แฮะ mysql -u th -p เข้าได้แล้ว เออ ไม่รู้อะไรยังไง แต่ลบแล้ว work ก็พอ ใครรู้ละเอียดๆ บอกกันมั่งนา
