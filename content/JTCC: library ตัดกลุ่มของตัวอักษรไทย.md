Title: JTCC: library ตัดกลุ่มของตัวอักษรไทย 
Date: 2010-03-19 15:03:20
Tags: java, jtcc, nlp, parser, tcc, thai 
Slug: JTCC: library ตัดกลุ่มของตัวอักษรไทย 


TCC คือกลุ่มของตัวอักษรไทยที่ไม่สามารถแยกจากกันได้ตามหลักการเขียนของภาษาไทย เสนอครั้งแรกใน paper <a name="What_is_TCC_?"> </a><a rel="nofollow" href="http://portal.acm.org/citation.cfm?id=355225">Character Cluster Based Thai Information Retrieval</a> TCC หนึ่งอาจจะไม่เป็นคำหรือไม่เป็นพยางค์ด้วยซ้ำ ตัวอย่างต่อไปนี้เป็น TCC ทั้งสิ้น

จะ, กับ, เข้, เพราะ, อื้อ, รู้, ใส่

เป็นต้น จะเห็นว่าแต่ละ TCC ที่ยกตัวอย่างไปไม่สามารถแยกตัวอักษรใดออกมาได้เลย เพราะถ้าแยกแล้วจะไม่สามารถอ่านได้ เช่น "ใส่" มี 3 ตัวอักษรแยก "ใ" ออกมาก็ไม่มีความหมายเพราะ "ใ" ต้องตามด้วยพยัญชนะบางอย่าง แยกไม้เอกยิ่งไม่ได้ใหญ่เพราะไม้เอกอยู่ตัวเดียวโดดๆ ไม่ได้ แบบนี้เป็นต้น มาดูตัวอย่างการแบ่ง TCC ที่ยาวขึ้นบ้าง
<ul>
	<li><a name="TCC_Examples">Input: ฉันฝากขวดขี้ผึ้งใส่ถุงให้เศรษฐี </a></li>
	<li><a name="TCC_Examples">Output TCCs: ฉัน|ฝา|ก|ข|ว|ด|ขี้|ผึ้|ง|ใส่|ถุ|ง|ให้|เศ|ร|ษ|ฐี| </a></li>
</ul>
สังเกตตรงคำว่า "ฝาก" เราไม่แยก TCC เป็น "ฝาก|" แต่แยกเป็น "ฝา|ก|" เพราะเราไม่สามารถบอกได้ว่า "ก" จะเป็นตัวสะกดหรือจะเป็นพยัญชนะต้นให้กับ TCC ตัวถัดไป จึงต้องแบ่งย่อยไว้ก่อน คำว่า "ขวด" ที่แบ่งแบบนั้นก็ด้วยเหตุผลเดียวกัน สำหรับผู้ที่ทำงานด้านการประมวลผลภาษาธรรมชาติคงรู้จัก TCC ดีอยู่แล้ว แล้วอาจจะเขียนโปรแกรมตัดได้ไม่ยากเย็นนัก เช่นใช้ regular expression

เร็วๆนี้ เพิ่งนำตัวตัด TCC ที่พัฒนาขึ้นมาปล่อยเป็น library (open-source) ชื่อ JTCC พัฒนาด้วยภาษา Java โดยใช้ parser generator ที่ชื่อ ANTLR ช่วยเพื่อสร้าง parser จาก grammar ของ TCC ที่เขียนไว้  หากสนใจก็เชิญนำไปใช้ได้ด้วย license GPLv3 ตัว library ยังไม่สมบูรณ์มากนัก แน่นอนยังมีจุดบกพร่อง (ดูได้ที่<a href="http://code.google.com/p/jtcc/issues/list">หน้า issue</a> ในเว็บของ JTCC) หากมีข้อเสนอแนะหรือคำถามก็เชิญได้เลยครับ :)

เว็บหลักของ JTCC :  <a href="http://jtcc.googlecode.com">http://jtcc.googlecode.com</a>
