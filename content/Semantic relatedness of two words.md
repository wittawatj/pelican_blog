Title: Semantic relatedness of two words 
Date: 2008-08-15 02:47:00
Tags:  
Slug: Semantic relatedness of two words 


หลังจากที่หยุดทำ paper ไปเพื่อเตรียมตัวสอบ midterm (เพราะ KICSS เลื่อนกำหนดไปเป็น 30 สิงหาคม 2008... รอดตายไป) ตอนนี้ต้องรีบกลับมาทำต่อแล้ว<br /><br />งานที่ทำคือ ต้องการหาความใกล้เคียงของคำสองคำ คือ สร้างโปรแกรมนึงที่รับ input เป็นคำสองคำ แล้วโปรแกรมจะบอกได้ว่าสองคำนี้เกี่ยวกันมากน้อยแค่ไหน โดยจะบอกมาเป็นเลข 0 ถึง 1 เช่น 0.9 แปลว่าเกี่ยวกันมากๆ ถ้า 0.2 นี่ก็เกี่ยวกันน้อย<br /><br />ตอนแรกก็ไม่รู้จะใช้วิธีอะไรหา อ่านโน่นอ่านนี่จนมึนไปหมด สุดท้ายไม่รู้ยังไง ทำไปทำมา ดันมีไอเดียขึ้นมาว่า "ถ้าคำสองคำเกินขึ้นใกล้ๆกัน คำสองคำนั้นน่าจะเกี่ยวข้องกัน" พูดสั้นๆคือ ยิ่งใกล้ยิ่งเกี่ยว ยิ่งห่างยิ่งไม่เกี่ยว ก็เห็นว่าไอเดียนี้มันแปลกดี(ถึงจะไม่ค่อยมีเหตุผล) น่าจะเอามาทำเป็นการทดลอง  ก็เลยได้วิธีหาความเกี่ยวข้องโดยใช้ตำแหน่งของคำสองคำ<br /><br />เนื่องจากไม่เคยทำวิจัยมาก่อน เราก็มั่วไปเรื่อย มุ่งไปที่วิธีและการทดลองอย่างเดียว จนทำไปได้ซักพัก อาจารย์ซูโม่ก็ถามว่า เจ้าสมมติฐานเนี่ยมันจริงแน่หรอ...? ทำให้เราเริ่มรู้สึกตัวว่า นั่นสิ...มันจะจริงหรอ.. ก็เลยหยุดเรื่องวิธีการไว้ก่อน มาหาความจริงก่อนดีกว่าว่าสมมติฐานเนี่ยมันจริงรึป่าว<br /><br />วิธีที่ทำก็คือ<ol><li> สร้างแบบประเมินขึ้นมา ในแบบประเมินมีคำทั้งหมด 200 คู่ แล้วให้คนลองให้คะแนนคำแต่ละคู่ดู สุดท้ายได้คนประเมิน 15 คน(ต้องขอขอบคุณคนทั้ง 15 คนนะครับ) </li><li>ดึงคู่ที่ได้คะแนนความเกี่ยวข้องสูงๆ มา แล้วเอามาลองหาตำแหน่งการเกิดร่วมกันของคำคู่นั้น แล้วดูว่ามันเกิดใกล้กันจริงรึป่าว ถ้ามันเกิดใกล้กันบ่อย แปลว่า ระยะห่างของคำมีส่วนวัดความเกี่ยวข้องได้ สมมติฐานจริง</li><li>ดึงคู่ที่ได้คะแนนความเกี่ยวข้องต่ำๆมา แล้วเอามาลองหาตำแหน่งการเกิดร่วมกันของคำคู่นั้น แล้วดูว่ามันเกิดห่างกันจริงรึป่าว</li></ol>เริ่มเลยละกัน คำคู่แรกคือ "รัก" กับคำว่า "แฟน" ได้คะแนนความเกี่ยวข้อง 0.893 (เฉลี่ยจาก 15 คน) ภาพข้างล่างคือผลจากการหาระยะห่างการเกิดร่วมกัน<br /><a onblur="try {parent.deselectBloggerImageGracefully();} catch(e) {}" href="http://1.bp.blogspot.com/_-6dTtgfiuS0/SKT8WZH1OcI/AAAAAAAAAAM/91IpQI3DSv8/s1600-h/Screenshot-%E0%B8%A3%E0%B8%B1%E0%B8%81+,+%E0%B9%81%E0%B8%9F%E0%B8%99.png"><img style="margin: 0px auto 10px; display: block; text-align: center; cursor: pointer;" src="http://1.bp.blogspot.com/_-6dTtgfiuS0/SKT8WZH1OcI/AAAAAAAAAAM/91IpQI3DSv8/s400/Screenshot-%E0%B8%A3%E0%B8%B1%E0%B8%81+,+%E0%B9%81%E0%B8%9F%E0%B8%99.png" alt="" id="BLOGGER_PHOTO_ID_5234586128542415298" border="0" /></a>แกน X คือระยะห่างของคำ เช่น 1 แปลว่าคำสองคำเกิดขึ้นติดกันเลย แกน Y คือความถี่ที่เกิดขึ้น ในกราฟนี้จำกัดระยะห่างไว้แค่ 300 เพราะต้องการเน้นไปที่ระยะที่ใกล้ๆ (ระดับย่อหน้า) ในกราฟใช้ bin=100 คือมีทั้งหมด 100 แท่งน่ะ จากกราฟที่ bin ซ้ายมือสุดจะเห็นว่า คำว่า "รัก" กับคำว่า "แฟน" เกิดติดกัน ไม่เกิน 3 คำ ถึง 39 ครั้ง แล้วก็มีแนวโน้มว่าความถี่ลดลงเมื่อตำแหน่งมากขึ้น<br /><br />ทีนี้มาลองดูคำว่า "รัก" กับ "รถไฟ" บ้าง ได้คะแนน 0.193 แปลว่าคนส่วนมากบอกว่ารักไม่ค่อยเกี่ยวข้องกับคำว่ารถไฟ นี่คือกราฟ histogram<a onblur="try {parent.deselectBloggerImageGracefully();} catch(e) {}" href="http://4.bp.blogspot.com/_-6dTtgfiuS0/SKT_Uy6WumI/AAAAAAAAAAU/z07aKPznTIw/s1600-h/Screenshot-%E0%B8%A3%E0%B8%B1%E0%B8%81+,+%E0%B8%A3%E0%B8%96%E0%B9%84%E0%B8%9F.png"><img style="margin: 0px auto 10px; display: block; text-align: center; cursor: pointer;" src="http://4.bp.blogspot.com/_-6dTtgfiuS0/SKT_Uy6WumI/AAAAAAAAAAU/z07aKPznTIw/s400/Screenshot-%E0%B8%A3%E0%B8%B1%E0%B8%81+,+%E0%B8%A3%E0%B8%96%E0%B9%84%E0%B8%9F.png" alt="" id="BLOGGER_PHOTO_ID_5234589399640357474" border="0" /></a>bin ซ้ายสุดมีความถี่แค่ 12 ครั้งเอง ซึ่งน้อยกว่าคู่ "รัก", "แฟน" มาก <span style="font-weight: bold;">จากสองกราฟนี้ อย่างน้อยๆ สมมติฐานก็มีความจริงอยู่บ้างนะ</span><br /><br />ข้อมูลเพิ่มเติม:<br /><ul><li>corpus ที่ใช้ในการทดลองคือ บทความทั้งหมดใน Thai Wikipedia ของวันที่ 12 มีนาคม 2008</li><li>บทความทั้งหมดถูกนำมาสร้างเป็นฐานดัชนี โดยใช้ Lucene โดยเก็บตำแหน่งของคำทุกคำในทุกๆเอกสารไว้ด้วย</li><li>กราฟที่เอามาให้ดู ใช้ library ชื่อ JFreeChart สร้าง (http://www.screaming-penguin.com/node/4005)<br /></li></ul>
