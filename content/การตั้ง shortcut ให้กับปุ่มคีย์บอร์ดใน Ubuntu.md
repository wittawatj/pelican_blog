Title: การตั้ง shortcut ให้กับปุ่มคีย์บอร์ดใน Ubuntu 
Date: 2009-09-01 02:13:06
Tags: ubuntu 
Slug: การตั้ง shortcut ให้กับปุ่มคีย์บอร์ดใน Ubuntu 


คนที่ใช้ Ubuntu คงจะทราบกันดีว่าจะตั้ง shortcut คีย์บอร์ดอย่างไร ง่ายมากก็ไปที่ System -&gt; Preferences -&gt; Keyboard Shortcuts แล้วอยากตั้งอะไรก็ตั้ง

 ประเด็นก็คือเจ้าโปรแกรมตั้ง shortcuts ข้างบนที่เห็นอยู่นี่มันไม่สนับสนุนทุกปุ่ม อย่างเช่น ข้างบนคอลัมน์ action ที่เขียนว่า "Volume down" ซึ่งก็คือปรับเสียงให้เบาลง จะเห็นว่าปุ่ม shortcut เป็นคีย์แปลกๆชื่อว่า "XF86AudioLowerVolume" เรื่องของเรื่องคือผมซนไปหน่อย ไปเผลอเปลี่ยนมันซะ ทีนี้พอจะเปลี่ยนกลับดันเปลี่ยนกลับไม่ได้ซะแล้ว เหตุผลก็เพราะว่า เวลาตั้งปุ่ม shortcut เจ้าโปรแกรมนี้มันจะถามว่าอยากได้ปุ่มอะไรพอเรากดปุ๊บมันก็ตั้งให้เลย ง่าย แต่ว่าปุ่มที่ผมอยากได้มันต้องกด "FN + ลูกศรซ้าย" คนใช้ laptop จะทราบว่าปุ่ม FN มีไว้กดร่วมกับปุ่มอื่นๆเพื่อทำอะไรบางอย่างได้เช่น ปรับความสว่าง ปรับเสียง พอกด FN ยังไม่ทันกดลูกศรซ้าย เจ้าโปรแกรมนี้มันก็เข้าใจว่าผมอยากได้ FN เพื่อเอาไว้ลดเสียง.... แย่แล้ว สรุปคือโปรแกรมนี้มันไม่มองว่า FN เป็น Modifier เหมือน Shift, Ctrl, Alt นั่นเอง แล้วทำยังไงละ ?

วิธีแก้ให้เหมือนเดิมก็คือ ให้ไปที่ terminal แล้วใช้คำสั่ง

	gconf-editor

จะเห็นหน้าต่างโผล่ขึ้นมามี key ต่างๆมากมายอยู่ซ้ายมือคล้ายๆ Registry Editor ใน Windows ให้เลือก

	/apps/gnome_settings_daemon/keybindings

แล้วขวามือจะมีรายการคีย์ขึ้นมา

ดับเบิ้ลคลิกที่ volume_down แล้วแก้เป็น "XF86AudioLowerVolume" เหมือนรูปข้างบน แค่นี้ก็จะได้ปุ่มปรับเสียงลง เป็นปุ่มเดิม

คำถามต่อไปที่อาจสงสัยคือ แล้วคำที่พิมพ์ไปน่ะ รู้ได้ยังไงว่าต้องเป็นคำนี้? จากการนั่งอ่านบนเว็บซักพักทำให้ทราบคำตอบว่า คำพวกนั้นเรียกว่า Keysym เป็น action ต่างๆของ X Windows ซึ่งกำหนดมาแต่แรกแล้วว่า action ไหนทำอะไร วิธีดู Keysym ว่ามีอะไรบ้างก็เปิดไฟล์

	/usr/share/X11/XKeysymDB

แล้วจะเห็น Keysym ทั้งหมดที่มีอยู่

ข้อมูล
<ul>
	<li><a href="https://help.ubuntu.com/community/MultimediaKeys">https://help.ubuntu.com/community/MultimediaKeys</a></li>
</ul>
คำสั่งอื่นที่เกี่ยวข้อง
<ul>
	<li>xev</li>
	<li>setkeycodes</li>
	<li>xmodmap</li>
</ul>
[ad#afterpost]
