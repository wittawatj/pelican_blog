Title: ตามหา file manager บน Ubuntu 
Date: 2012-05-17 04:32:31
Tags: ubuntu, vi 
Slug: ตามหา file manager บน Ubuntu 


หลังจากที่ใช้ Nautilus ซึ่งเป็น file manager ที่ให้มากับ Ubuntu มานาน ระยะหลังนี่เริ่มมีอะไรไม่ถูกใจ เพราะหลังจากเปลี่ยนมาเป็น Ubuntu 12.04 แล้วมีปัญหาเรื่องกดปุ่มบนคีย์บอร์ดแล้วไม่ตอบสนองบ่อยมาก เช่น กดลูกศรลงแล้วไม่เลื่อนลง อันนี้คาดว่า xmonad อาจเป็นสาเหตุส่วนหนึ่งก็ได้ เพราะ xmonad ชอบสร้างปัญหาเรื่อง window focus แต่เนื่องจากไม่อยากทิ้ง xmonad เพื่อ Nautilus เลยต้องทำกลับกันคือทิ้ง Nautilus แล้วไปหา file manager ตัวใหม่ดีกว่า

หาไปหามาไปเจอ<a href="http://www.tuxarena.com/2011/06/20-file-managers-for-ubuntu/">หน้านี้</a> ซึ่งรวบรวม file manager สำหรับ Linux ไว้เยอะมาก เลยไม่คิดอะไรมากลองเล่นทีละอันไปเลย
<ol>
	<li>Dolphin ใช้ได้ดี คล้าย nautilus มี preview ไฟล์ด้วย แต่มันสำหรับ KDE</li>
	<li>Nautilus อันนี้คือที่ใช้มาตลอด</li>
	<li>Konqueror สำหรับ KDE อีกแล้ว</li>
	<li>PCManFM อันนี้เบา เร็วดี คล้ายๆ Nautilus ใช้งาน tab ได้ คีย์บอร์ด shortcut เหมือน Nautilus หลายจุด ติดใจจุดเดียวคือ ถ้ากด enter เปิดไฟล์ที่เป็น executable มันจะถามว่าจะ execute มั้ย โดยไม่มีให้เลือกว่าจะเปิดไฟล์เพื่อแก้ไข จึงต้องใช้เมาส์มาคลิกขวาและเลือก Open with เอง ส่วนตัวเป็นคนไม่ชอบเมาส์ พยายามหาวิธีแก้ config แล้วหาไม่เจอ</li>
	<li>Thunar อันนี้เบา เร็ว เขียนด้วย GTK ใช้ได้เลย ไม่มีปัญหาเรื่องกด enter เปิดไฟล์ ติดแค่ว่ามันไม่มี tab</li>
	<li>Rox-Filer ตัวนี้เน้นที่ว่างเยอะๆ เมนูถูกซ่อนไว้ที่คลิกขวาซะส่วนใหญ่ ไม่มี tab (หรือว่าหาไม่เจอ?)</li>
	<li>Xfe เห็นคำอธิบายบอกไม่เข้ากับ Gnome หรือ KDE ไม่ได้ลอง</li>
	<li>Gnome-commander อันนี้คือ Midnight commander แบบ GUI แนว 2 หน้าต่างซ้ายขวา ไม่ชอบตรงใช้พวก F3, F4 เป็น shortcut</li>
	<li>Krusader สำหรับ KDE อีกแล้ว</li>
	<li>Midnight commander อันนี้เป็นแอปบน terminal เขียนด้วย ncurses แนว 2 หน้าต่าง ถูกใจเพราะไม่ต้องใช้เมาส์ แต่ติดตรงที่ใช้พวก F3, F4 เป็น shortcut แล้ว F10 ยังไปชนกับ gnome-terminal ด้วย ปัญหาเยอะ ต่อให้ลบ F10 ออกจากรายการ shortcut ของ gnome-terminal ก็ยังมีปัญหาอยู่ดี</li>
	<li><strong>Vifm</strong> ตัวนี้ใช่เลย เป็นแอปบน terminal เขียนด้วย ncurses แนว 2 หน้าต่าง ไม่มีการใช้เมาส์ ไม่ใช้ F คีย์ทั้งหลายด้วย แต่ใช้ shortcut แบบ vim แทน ซึ่งปกติชินอยู่แล้ว ใช้ regex เพื่อเลือกไฟล์ได้ ไม่มี tab ก็จริงแต่เนื่องจากมันรันใน terminal อยู่แล้ว ใช้ tab ของ gnome-terminal แทนก็ได้ หรือใช้ bookmark ก็ได้ แค่กด m ตามด้วยตัวอักษรหรือตัวเลขเพื่อบันทึก path ไว้ แล้วกด ' ตามด้วยตัวอักษรเดิม ก็จะกลับมาที่ path เดิม วิธีนี้ใช้ได้ดี ดีจนไม่ต้องเอา tab ก็ได้ กลับไปกลับมาด้วยการกดแค่ 2 ปุ่ม ถ้าจะดู help ให้พิมพ์ :help</li>
</ol>
เนื่องจากเจอ Vifm ถูกใจแล้ว เลยไม่ลองต่อแล้ว แต่เท่าที่ดูผ่านๆที่เหลือก็เป็นพวกแนว 2 หน้าต่างซ้ายขวา ไม่น่ามีอะไรมาก
