Title: เข้าร่วม ASWS 2008 
Date: 2008-12-13 09:18:22
Tags: conference, semantic web 
Slug: เข้าร่วม ASWS 2008 


เมื่อวันที่ 8-12 ธันวาคม 2008 ได้มีโอกาสเข้าร่วมงาน  <a href="http://www.asws2008.org">Asian Semantic Web School 2008</a> ที่จัดขึ้นที่โรงแรม Rama Garden ทำให้ต้องโดดเรียนไปเลย 1 อาทิตย์เต็ม งานนี้เป็นการอบรมเรื่อง semantic web ตั้งแต่ต้นเลย โดยแบ่งเป็น 3 หัวข้อใหญ่ๆดังนี้
<ul>
	<li>Introduction to Semantic web</li>
	<li>Ontologies and ontology engineering</li>
	<li>Semantic web services</li>
</ul>
จริงๆแล้วมี 4 หัวข้อ อีกหัวข้อหนึ่งคือ Machine learning for semantic web แต่เข้าใจว่าคนสอนมาไม่ได้ เลยถูกตัดออกไป รู้สึกเสียดายมากเพราะอยากเรียนเรื่องนี้

เริ่มแรกไปถึงงานปุ๊บอาจารย์ก็สั่งงานทันทีคือ ผู้อบรมที่เข้าร่วมทุกคนจะต้องทำงานกลุ่มเป็นโปรเจคเล็กๆหนึ่งโปรเจคเกี่ยวกับอะไรก็ได้ที่ใช้ เทคโนโลยี semantic web และ ontology โดยจะมีการประกวดเพื่อหากลุ่มชนะด้วย ไม่ได้รู้สึกตกใจอะไรเพราะเช็คไปแต่แรกแล้วรู้ว่าต้องทำ หัวข้อที่เตรียมไปทำคือ ระบบวิเคราะห์โรคเบาหวาน ซึ่งเป็นงานที่พี่มารุตกำลังทำอยู่ โดยจะรับ input เป็นสถานะของคนไข้ เช่น อายุ ระดับน้ำตาลในเลือด ความดันเลือด เป็นต้น และระบบจะตอบมาว่าอยู่ในกลุ่มเสี่ยงน้อย มาก ไม่เสี่ยงหรือเป็นเบาหวานพร้อมกับคำอธิบายว่าควรทำตัวอย่างไรด้วย ข้อมูลเบาหวานทั้งหมดรวมทั้งข้อปฏิบัติของคนไข้จะเก็บอยู่ใน ontology ของระบบที่ออกแบบโดยการไปคุยกับคุณหมอจริงๆ

โชคไม่ดีที่ไม่ได้อยู่กลุ่มเดียวกับ พี่ๆ HLT, NECTEC ที่ไปด้วย (พี่เบลอและพี่โต) ทุกคนอยู่คนละกลุ่มกันหมดเพราะจับสลากไม่ได้กลุ่มเดียวกัน ทำให้โปรเจคโรคเบาหวานนี้กลุ่มพี่โตเป็นคนทำ เราก็เลยต้องคิดหัวข้อใหม่ กว่าจะคิดและตกลงกันได้อย่างลงตัวก็วันอังคารเย็นๆเข้าไปแล้ว นักเรียนทุกคนต้อง present project กันวันศุกร์เช้า

โปรเจคที่คิดได้ชื่อ Group of Friends เป็นระบบที่เก็บคุณสมบัติ (property) ของผู้ใช้ เช่น อายุ สัญชาติ เพลงที่ชอบ หนังที่ชอบ กีฬาที่ชอบ เป็นต้น แล้วจัดผู้ใช้ทุกคนไปยังกลุ่มที่ถูกกำหนดไว้แล้ว โดยกลุ่มเหล่านี้จะมี rule เพื่ออธิบายว่าคนแบบไหนถึงจะอยู่กลุ่มนั้นๆ เช่น กลุ่ม "IT addicted" อาจมี rule ว่าคนที่อยู่กลุ่มนี้จะต้องใช้คอมโดยเฉลี่ยมากกว่า 8 ชั่วโมงต่อวัน กลุ่ม "Romance" อาจมี rule ว่าจะต้องเป็นคนที่ชอบหนังแนวดราม่าและชอบเพลงรัก เป็นต้น ผู้ใช้สามารถหาเพื่อนใหม่ได้จากคนที่อยู่ในกลุ่มเดียวกัน ไม่เพียงเท่านั้นระบบสามารถหา fact เพิ่มโดยดูจาก property ที่คนในกลุ่มหนึ่งๆมีเหมือนกัน เช่น คนที่อยู่กลุ่ม "IT addicted" ส่วนใหญ่มีอายุอยู่ในช่วง 22-28 ปีและเป็นผู้ชาย เป็นต้น ซึ่งน่าจะทำให้ผู้ใช้สนุกขึ้นเมื่อได้รู้ว่าคนกลุ่มหนึ่งมักจะเป็นคนแบบไหน

วัน present คือวันศุกร์เช้า แต่วันพฤหัสเย็นในตารางดันเป็นงาน Karaoke โปรเจคก็ทำไม่ทันแต่ก็ต้องจำใจไปร่วมงาน Karaoke ที่ Big Echo ทุกคนทั้งผู้มาอบรมและอาจารย์ก็แฮฮากันเข้าไป โดยเฉพาะอาจารย์ต่างชาติทั้งหมดที่มาสอนนี่เฮฮามากกว่านักเรียนคนไทยมาก ทำให้รู้สึกว่านักวิจัยนี่เครียดมากไปรึป่าว เวลาเฮฮาทีนึงนี่สุดๆไปเลย เนื่องจากความง่วงกับความเหนื่อยครอบงำและวันรุ่งขึ้นก็มี present ด้วยเลยรวมกลุ่มกันซัก 10 กว่าคนแล้วขอกลับก่อน ตอนที่ขอกลับก่อนก็ตีหนึ่งเข้าไปแล้ว แต่พวกอาจารย์ก็ยังเฮฮากันต่อ ไม่รู้จะคึกกันไปไหน กลับมาถึงโรงแรมก็นั่งทำโปรเจค ทำ slide กันต่อกับพี่ๆ มีพี่กุ้ง พี่ตั้ง และพี่ปูที่อยู่กลุ่มเดียวกัน เป็นนักเรียน AIT ทั้งหมด กว่าจะได้นอนก็ตี 4 แถมงานยังไม่เสร็จด้วย แต่ไม่ไหวแล้ว

ตื่นมาวันศุกร์ สายนิดๆ รีบลงไปกินอาหารเช้าแล้วทำ slide ต่อไป ยังทำไม่เสร็จดีก็ถึงคิว present ซะแล้ว ตอน present ก็ต้องยอมรับว่าพูดช้าๆอ่อยๆยังไงไม่รู้ แต่ก็ถือว่าโอเคอยู่เพราะคนฟังยังฟังรู้เรื่อง สุดท้ายไม่รู้ฟลุ๊ครึป่าว ชนะได้ที่ 2 มาจากทั้งหมด 7 กลุ่ม โดยมี Peter Mika นักวิจัยจาก Yahoo! Research มาให้ความเห็นกับโปรเจคด้วย

โดยรวมแล้วรู้สึกมางานนี้ก็ได้เรียนรู้อะไรไปค่อนข้างเยอะ ทั้งด้านเทคนิคและด้านสังคม รวมทั้งแนวคิดและมุมมองของนักวิจัยด้วย แต่รู้สึกว่าการสอนจะไปเร็วไปหน่อย ถ้าคนไม่รู้เรื่องพื้นฐาน RDF, OWL และ concept ของ class มาก่อนอาจจะไม่ได้อะไรเลยก็เป็นได้

เดี๋ยวได้รูปถ่ายหรือถ้าคิดอะไรออกจะมาเขียนเพิ่มอีกที
