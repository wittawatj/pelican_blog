Title: หาข้อมูลบนเว็บแล้วจดบันทึกด้วย Evernote webclipper 
Date: 2013-02-13 12:14:46
Tags: note, web 
Slug: หาข้อมูลบนเว็บแล้วจดบันทึกด้วย Evernote webclipper 


มีหลายครั้งที่เราต้องทำ survey อะไรบางอย่างโดยใช้ข้อมูลบนอินเตอร์เน็ตแล้วอยากเก็บสิ่งที่หามาได้ การลาก copy แล้วแปะใน Word processor ก็เป็นทางหนึ่งที่ดี แต่ที่อยากได้คืออะไรที่เร็วกว่านั้น คืออยากได้ปุ่มๆเดียวใน browser เพื่อกดแล้ว save ทั้งหน้าที่ดูอยู่ลงไปที่ๆหนึ่ง ถ้ากดอีกที่หน้าอื่นก็อยากให้เอาเนื้อหาทั้งหน้านั้นต่อไปที่ไฟล์เดิมที่ save ไป

หาแล้วเจอสิ่งที่ใกล้กับที่อยากได้มากๆ tool ที่เจอชื่อ <a href="http://evernote.com/webclipper/">Evernote Web Clipper</a> เป็น add-on ของ Firefox ลงแล้วจะได้ปุ่มใหม่ขึ้นมาเมื่อกดแล้วสามารถ save ทั้งหน้า (เป็น text และรูป สามารถแก้ไขภายหลังได้ ไม่ใช่ screen capture) เป็น note ใหม่ใน Evernote ของเราได้ (ต้องสมัคร account กับ Evernote ก่อน)

จุดที่ขาดไปคืออยาก save เข้าไฟล์เดิม ซึ่งหาแล้วดูเหมือนจะทำไม่ได้ แต่แก้ด้วยวิธีอื่นดังนี้ ตอน save หน้าที่เกี่ยวข้องกัน ให้ตั้ง tag ชื่อเดียวกันไว้ แล้วใน Evernote ให้เลือกชื่อ tag นี้เพื่อให้ note ทั้งหมดที่มี tag นี้ถูกเลือก (หรือจะไม่พึ่ง tag คือเลือกโดยใช้ Ctrl +คลิก ก็ได้) จากนั้นจะมี menu ชื่อ "Merge " ขึ้นมา menu จะไม่ปรากฎถ้าไม่เลือกมากกว่าหนึ่ง note หลังจากกด Merge แล้ว note ที่เลือกทั้งหมดจะถูกรวมเป็น note เดียวโดยการต่อเนื้อหาเข้าด้วยกัน เนื้อหาที่รวมกันไปแล้วยังสามารถแก้ไขได้อยู่ด้วย

วิธีนี้ถือว่าสะดวกมากเวลาต้องการหาไอเดียอะไรบางอย่างที่เราไม่รู้แน่นอน เช่น หา library ที่จะใช้ หรือหาโรงแรมที่พักที่เหมาะๆ แน่นอนว่าการทำเอกสารเป็นเรื่องเป็นราวโดยใช้ Word processor จัดให้สวย เรียบร้อยกว่าการ copy แปะแบบนี้แน่นอน แต่วิธีนี้ถือว่าเร็วกว่าถ้าต้องการจดแบบ "โยนๆเข้าไป" เพื่อดูคนเดียว และไม่ต้องการความเรียบร้อย ข้อดีอีกอย่างคือ note อยู่บน Evernote ทันที สามารถเข้าถึงด้วยอุปกรณ์อื่นๆได้ง่าย

หากจะแปลง note รวมแล้วเป็น PDF ก็ทำได้โดยกด print (ปุ่มรูป printer) แล้วให้ print เป็น PDF
