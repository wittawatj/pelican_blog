Title: ความถี่ของคำ 
Date: 2009-03-22 09:18:58
Tags: experiment, nlp 
Slug: ความถี่ของคำ 


ช่วงนี้ในโปรเจคระบบคำถามคำตอบที่ทำอยู่ต้องมีการให้น้ำหนักความหายากของคำ ยิ่งหายากยิ่งให้น้ำหนักมาก จึงจำเป็นต้องมีการหาความถี่ของคำเสียก่อน แล้วนำมาหาส่วนกลับของความน่าจะเป็น (1/ความน่าจะเป็นของคำที่สนใจ) ก็จะได้ค่าประมาณความหายากของคำ

การหาความถี่ของคำที่ได้ทำไปนั้นมีขั้นตอนดังนี้
<ol>
	<li>เตรียมรายการหัวเรื่องของวิกิพีเดียภาษาไทยทั้งหมดก่อน (ประมาณ 40,000 กว่าคำ ณ เวลาที่เขียนบทความนี้)</li>
	<li>นำคำที่เป็นหัวเรื่องแต่ละคำส่งไปเป็นคำค้นของ Yahoo search engine ผ่าน <a href="http://developer.yahoo.com/search/">Yahoo Search API</a></li>
	<li>เก็บเนื้อหาของ<strong>หน้าผลลัพธ์</strong> (ไม่ได้เก็บทั้งเว็บ เก็บเฉพาะหน้าที่ขึ้นมาเป็นผลลัพธ์) 300 อันดับแรก (อาจจะเก็บน้อยกว่า 300 ถ้าผลลัพธ์มีไม่ถึง) หลังจากที่ขจัดแท็ก HTML ทิ้งหมดแล้ว</li>
	<li>หาความถี่ของคำโดยการนับจำนวนครั้งการเกิดในคลังเอกสารที่เก็บมาได้ โดยจะนับเฉพาะคำที่มีในดิก <a href="http://lexitron.nectec.or.th/">Lexitron</a> และคำที่เป็นหัวเรื่องของวิกิพีเดียภาษาไทย</li>
</ol>
ข้อมูลทั้งหมดน่าจะมีประมาณ 2 ล้านหน้า แน่นอนแต่ละหน้ามีความยาวไม่เท่ากัน การใช้ภาษาก็อาจจะไม่เหมือนกัน และในขั้นตอนขจัดแท็ก ไม่ได้มีการตัดข้อความที่เป็นโฆษณาหรือเมนูต่างๆออก (เพราะไม่รู้ว่าตรงไหนเป็นโฆษณา)

ใครอยากได้ข้อมูลความถี่ของคำเหล่านี้สามารถโหลดไปใช้ได้เลย <a href="http://wittawat.thport.com/file/word_freq_map_51GBcrawledCorpus_16March2009.xml.zip">ที่นี่
</a>
