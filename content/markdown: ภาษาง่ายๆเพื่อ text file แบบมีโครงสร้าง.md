Title: markdown: ภาษาง่ายๆเพื่อ text file แบบมีโครงสร้าง 
Date: 2013-01-15 04:22:46
Tags: markdown, text, ubuntu 
Slug: markdown: ภาษาง่ายๆเพื่อ text file แบบมีโครงสร้าง 


เชื่อว่ามีหลายๆคนที่ความคิดว่า text file เป็นรูปแบบที่ง่ายต่อการเก็บ เปิดอ่านและส่งต่อ มากที่สุด เพราะไม่ต้องใช้โปรแกรมพิเศษอะไร แค่ editor อะไรก็ได้ หากจดบันทึกอะไรสั้นๆก็ไม่มีปัญหาอะไร แต่พอเริ่มยาวเลยความเป็นการจดบันทึกสั้นไปเป็นบทความแล้วจะเริ่มรู้สึกว่า text file ไม่มีโครงสร้างอะไรกำกับเลย มีแต่ตัวหนังสือ ทำให้ยากต่อการแบ่งโครงสร้างเอกสาร เช่น ย่อหน้า หัวเรื่องย่อย

<a href="http://en.wikipedia.org/wiki/Markdown">markdown</a> เป็นภาษาหนึ่งในอีกหลายๆภาษาที่สามารถนำไปใช้ร่วมกับ text file เพื่อกำกับโครงสร้างได้ เช่น ย่อหน้า หัวเรื่อง รายการแบบ bullet เป็นต้น ภาษาลักษณะนี้ไม่ใช่ไอเดียใหม่แต่ที่ทำให้ markdown น่าสนใจคือ ความง่ายต่อการใช้งานและความสะอาด (คือไม่มี tag แปลกๆให้รกตา)

ตัวอย่างการใช้งาน เช่น การกำกับหัวเรื่อง (section)

[code]
# หัวเรื่องระดับที่ 1 (บนสุด)

#### หัวเรื่องย่อยระดับที่ 4
[/code]

หรือจะทำ bulleted list ก็แค่นำหน้ารายการด้วย *

[code]
* รายการอันที่ 1
    * รายการย่อย 1
    * รายการย่อย 2
* รายการอันที่ 2
[/code]

text file ที่เขียนด้วย markdown สามารถนำมาแปลงเป็น HTML ได้ทันที (จริงๆแล้วคือจุดมุ่งหมายหลักของ markdown) ใน Ubuntu ให้ใช้คำสั่ง markdown เพื่อแปลง ยังมีอีกหลายอย่างที่ markdown ทำได้เช่น กำกับตัวหนา  ใส่ code ใส่ link เป็นต้น สามารถอ่านเพิ่มเติมได้จาก<a href="http://en.wikipedia.org/wiki/Markdown">หน้า Wikipedia </a>
