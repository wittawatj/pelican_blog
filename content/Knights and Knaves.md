Title: Knights and Knaves 
Date: 2008-04-20 14:59:00
Tags:  
Slug: Knights and Knaves 


มีเพื่อนๆบอกว่า blog ดูเครียดเกินไป ก็แน่อยู่แล้วเพราะนั่นคือ จุดประสงค์ที่ทำขึ้นมาน่ะ คือเพื่อเอาไว้จดบันทึกเรื่องที่รู้มากันตัวเองลืม แต่เอาเถอะวันนี้ก็เบื่อมากๆ (อีกแล้ว) มาเขียนเรื่องเกมดีกว่า

วันนี้จะเขียนเรื่องเกมทาง logic เกมนึงชื่อว่า Knights and Knaves (ไนท์กับเนฟ ?) แปลว่า อัศวินกับคนไม่ซื่อ (มั้งนะ..แต่งคำเองอะ) เป็นเกมที่คิดโดย <a title="Raymond Smullyan" href="http://en.wikipedia.org/wiki/Raymond_Smullyan">Raymond Smullyan</a> เรื่องมีอยู่ว่า...(เอามาจาก Wiki หมดเลยนะ ไม่ได้คิดเอง)

มีเกาะอยู่เกาะหนึ่ง มีกลุ่มคนอยู่สองประเภท คือ ไนท์ และ เนฟ ผู้คนที่อยู่ที่นี่จะเป็นอย่างใดอย่างหนึ่งเท่านั้น คือถ้าไม่เป็นไนท์ก็จะเป็นเนฟ ถ้าไม่เป็นเนฟก็เป็นไนท์ คนที่เป็นไนท์ (อัศวิน) จะพูดความจริง<span style="font-weight: bold;">เสมอ</span> ส่วนคนที่เป็นเนฟ (คนไม่ซื่อ) ก็จะพูดโกหก<span style="font-weight: bold;">เสมอ </span>

วันหนึ่งเราได้ไปที่เกาะนี้ และไปเจอคน 3 คนคือ นาย A,B,C ซึ่งเป็นคนที่อาศัยที่เกาะนี้ เราก็อยากรู้ว่าใครเป็นไนท์และใครเป็นเนฟ เราจึงเริ่มถามนาย A

เรา: คุณ A คุณเป็นไนท์หรือเนฟ
A: .......(พูดเบามาก)................

เนื่องจากนาย A พูดเบาเหลือเกินจนไม่ได่้ยิน นาย B จึงพูดให้

B: นาย A เขาบอกว่าเขาเป็นเนฟน่ะ
C: อย่าไปเชื่อ เจ้า B น่ะโกหก!

ถามว่านาย 3 คน นาย A, B, C เนี่ย ใครเป็นไนท์และใครเป็นเนฟ ?

เฉลยด้านล่าง (ตัวอักษรสีขาว อยากดูก็ลากเม้าส์คลุมตัวอักษรทั้งหมด):
<span style="color: #ffffff;"><span>ถ้าลองนั่งคิดกันดีๆ จะรู้ว่าไม่ว่าจะเป็นไนท์หรือเป็นเนฟ เขาคนนั้นจะไม่มีทางบอกว่าตัวเองเป็นเนฟ สมมติคนนึงเป็นไนท์ เขาก็จะบอกว่าเขาเป็นไนท์ เพราะเขาพูดจริง ถ้าคนนึงเป็นเนฟเขาก็จะบอกว่าเขาเป็นไนท์อยู่ดี เพราะคนโกหก สรุปว่าไม่มีทางที่จะมีคนพูดว่าเขาเป็นเนฟ... ทุกคนจะบอกว่าตัวเองเป็นไนท์</span></span>

<span style="color: #ffffff;">จากข้างต้นแสดงว่า B โกหกที่บอกว่า A เป็นเนฟ (ไม่มีทางที่ A จะพูดว่าเป็นเนฟ) เพราะฉะนั้น B เป็นเนฟ และเพราะว่า B โกหก แสดงว่า C พูดจริง เพราะฉะนั้น C เป็นไนท์ และเพราะว่า B โกหก เราจึงพอเดาได้ว่า A น่าจะพูดอย่างเบาๆว่า "ฉันเป็นไนท์" แต่อย่างที่บอกไปว่าทุกคนไม่ว่าจะไนท์หรือเนฟมันบอกว่าตัวเองเป็นไนท์หมด เพราะฉะนั้นเราจึงไม่รู้ว่า A เป็นอะไรแน่....</span>

สรุป:
<ul style="color: #ffffff;">
	<li><span><span>A เป็น ?</span></span></li>
	<li><span><span>B เป็นเนฟ</span></span></li>
	<li><span><span>C เป็นไนท์</span></span></li>
</ul>
ที่มา: <a href="http://en.wikipedia.org/wiki/Knights_and_knaves">http://en.wikipedia.org/wiki/Knights_and_knaves</a> (คิดก่อนเข้าไปอ่านนะ)
